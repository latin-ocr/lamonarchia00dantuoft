16 ,DE MoNAncuiA Lm. Ι, C. lx„ X ET XI.
CAPUT IX.

Amplius, humana universitas est quoddam totum ad quasdam parte53 et
est quaedam pars ad quoddam totum. Est enim quoddam totum ad regna
particularia ‚ et ad gentes ‚ ut superiora ostendunt3 et est quaedam pars
ad totum universum: et hoc est de se manifestum. Sicut ergo inferiora
humanae universitatis bene respondent ad ipsam3 sic ipsa bene dicitur
respondere ad suum totum. Partes ejus bene respondent ad ipsam per unum
principium tantum ‚ ut ex superioribus colligi potest de facili ι ergo et
ipsa ad ipsum principium et uuiversum, sive ad ejus principem, qui
Deus est et Monarcha‚ simpliciter bene respondet per unum principium
tantum ‚ scilicet unicum principem. Ex quo sequitur, Monarchiam neces·
sariam mundo, ut bene sit.

CA P UT X.

Et omne illud bene se habet, et optime , quod se habet secundum
intentionem primi agentiS‚ qui Deus est. Et hoc est per se notum, nisi apud
negantes divinam bonitatem attingere summum perfectionis. De intentione
Dei est, ut omne creatum divinam similitudinem repraesentet, in quan-
tum propria natura recipere potest. Propter quod dictum est: Faciamus
hominem ad imaginem et similitudinem nostram. Quod licet ad imaginem·
de rebus inferioribus ab homine dici non possit; ad similitudinem ta-
men de qualibet dici potest: cum totum universum nihil aliud sit, quam
vestigium quoddam divinae bonitatis. Ergo humanum genus bene se ha·-
het, et optime, quando secundum quod potest, Deo assimilatur. Sed genus Β
humanum maxime Deo assimilatur, quando maxime est unum; vera

’ enim ratio unius in solo illo est. Propter quod scriptum est: Audi,

Isdrael3 Dominus Deus tuus unus est. Sed tunc genus humanum maxime
est unum, quando totum unitur in uno: quod esse non potest, nisi quan-

do uni principi totaliter subjaceat, ut de se patet. Ergo humanum ge· .

nus uni principi subjacens maxime Deo assimilatur: et per consequenS‚
maxime est secundum divinam intentionem, quod est bene et optime se
habere3 ut in principio hujus Capituli probatum est.

CAPUT XI.

Item bene se habet, et optime omnis filius, cnm vestigia perfecti
patris, in quantum propria natura permittit, imitatur„ Humanum genus

