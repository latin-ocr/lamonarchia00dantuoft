88 nn MONAncfflA Lm. 111, C. VI ET vlt.
CAPUT vt.

De littera vero primi libri Regum assumunt etiam creationem et de-
positionem Saulis: et dicunt, quod,Saul rex inthronizatus, fuit de throno
depositus per Samuelem, qui vice Dei de praecepto fungebatur3 ut in
littera patet. Et ex hoc arguunt, quod quaemadmodum ille Dei vicarius
auctoritatem habuit dandi et tollendi regimen temporale , et in alium
transferendi ε sic et nune Dei vicarius, Ecclesiae universalis antistes, aucto—
ritatem hahet dandi et tollendi, et etiam transferendi sceptrum regiminis
temporalis. Ex quo sine dubio sequeretur, quod auctoritas Imperii ab Ec-
clesia dependeret, ut dicunt. Et ad hoc dicendum, per interemptionem ejus
quod dicunt, Samuelem Dei vicarium: quia nou ut vicarius, sed ut le-
gatus specialis ad hoe, sive nuncius, portans mandatum Domini expres-
sum, hoo fecit. Quod patet, quia quioquid Deus dixit, hoc fecit solum,
et hoc retulit. Unde sciendum, quod aliud est esse vicarium, aliud est
esse nuncium sive ministrum3 sicut aliud est esse doctorem, aliud est
esse interpretem. Nam vicarius est, cui jurisdictio cum lege vel cum
arbitrio commissa est; et ideo intra terminos jurisdictionis commissae
de lege vel de arbitrio potest agere circa aliquid, quod dominus om-
nino ignorat, nuncius autem non potest, in quantum nuncius; sed que-
madmodum malleus in sola virtute fabri operatur, sic et nuncius ‘solo
arbitrio ejus, qui mittit illum. Non igitur sequitur, si Deus per nuncium
Samuelem fecit hoc, quod vicarius Dei hoc facere possit similiter. Multa
enim Deus per Angelos fecit, et facit et facturus est, quae vicarius
Dei, Petri successor, facere non potest. Unde argumentum istorum esta
toto ad partem, construendo sic: Homo potest audire et videre3 ergo
oculus potest audire et videre3 et hoc non tenet. Teneret autem de-
structive sic: Homo non potest volare, ergo nec brachia hominis pos-
sunt volare. Et similiter siet Deus per nuncium facere non potest, ge-
nita non esse genita, juxta sententiam Agathonis3 ergo nec vicarius ejus
facere potest.

CAPUT Vll.

Assumunt etiam de littera Matthaei Magorum oblationem , dicentes
Christum recepisse simul thus et aurum , ad signandum seipsum esse
dominum et gubernatorem spiritualium et temporalium. Ex quoinferunt‚
Christi vicarium dominum et gubernatorem eorundem3 et, per conse-
quenS, habere utrorumque auctoritatem. Ad hoc respondens, litteram
Matthaei et sensum confiteor: sed quod ex illa inferre conantur , in
termino deficit. Syllogizant enim sic: Deus est dominus spiritualium et

