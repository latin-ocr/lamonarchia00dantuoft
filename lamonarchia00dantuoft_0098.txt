48 DE MoNAncmA Lm. 11, C. V.

CAPUT V.

Quicunnque praeterea bonum Reipublicae intendit, finem juris intendit.
Quodque ita sequatur, sic ostenditur: Jus est realis et personalis homi-
nis ad hominem proportio; quae servata, hominum servat societatem, et
corrupta corrumpit. Nam illa Digestorum descriptio, non dicit quod quid
est juris3 sed describit illud per notitiam utendi illo. Si ergo deffinitio ista
bene quid est, et quare a) comprehendit3 et cujuslibet societatis finis
est commune sociorum bonum: necesse est, finem cujusque juris honum
commune esse3 et impossibile est jus esse, bonum commune non intendens.
Propter quod bene Tullius in prima Rhetorica: Semper, inquit, ad utilitatem

’ Reipublicae leqes interpretandae sunt. Quod si ad utilitatem eorum, qui sub

lege, leges directae non sunt, leges nomine solo sunt, re autem leges esse
non possunt. Leges enim oportet homines devincire ad invicem, propter
communem utilitatem. Propter quod bene Seneca de lege, cum in libro de
quatuor virtutibus, ιι Legem vinculum dicit humanae societatis υ. Patet igitur,
quod quicunque bonum Reipublicae intendit, finem juris intendit. Si ergo
Romani bonum Reipublicae intenderunt, verum erit dicere, finem juris
intendisse. Quod autem Romanus populus bonum praefatum intenderit,
subijciendo sibi orbem terrarum, gesta sua declarant. In quibuS, omni cu-
piditate remota, quae Reipublicae semper aversa est, et universali b)
pace cum libertate dilecta, populus ille sanctuS‚ pius et gloriosuS, pro·
pria commoda neglexisse videtur , ut publica pro salute humani generis
procuraret. Unde recte illud scriptum est: Romanum Imperium de fonte

nascitur pietatis. Sed quia de intentione omnium ex electione agentium,

nihil manifestum est extra intendentem, nisi per signa exteriora: et ser-
mones inquirendi sunt secundum subjectam materiam, ut jam dictum est:
satis in hoc loco habebimus, si de intentione populi Romani signa indu-
bitabilia tam in collegiiS, quam in singularibus personis ostendantur. De
collegiis quidem, quibus homines ad rempublicam quodammodo e) re-
ligati esse jure debent, sufficit illa sola Ciceronis auctoritas in secundo
de Officiis: «ι Quamdiu, inquit, Imperium reipublicae beneficiis tenebatur,
α non injuriis, bella aut pro sociis aut pro Imperio gerebantur.- exitus
α erant bellorum aut miteS, aut necessarii: regum, populorum, et na-
· tionum portus erat et refugium, Senatus: nostri autem et Magistratus,

a) Cod. Ven. quia. c) Sic C- Ven.‚· in vulg. quodam.
b) Cod. Ven. utili.

