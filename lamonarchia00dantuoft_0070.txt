20 DE Momacnu Lm. I, C. xm.

Virgo namque vocabatur lustitia, quam et Astraeam vocabant. Saturnia
regna dicebantur optima tempora, quae et aurea nuncupabant. Justitia
potissima cst solum sub Monarcha: ergo ad optimam mundi dispositio-
nem requiritur, esse Monarchiam ‚ sive Imperium. Ad evidentiam subas-
sumptae propositionis sciendum, quod justitia de sc et in propria natura
considerata, est quaedam rectitudo sive regula, obliquum hincinde abji-
ciens: et sic non recipit majus et miuus, quemadmodum albedo in suo
abstracto considerata: sunt enim hujusmodi formae quaedam composi·
tioni contingentes, et consistentes simplici et invariabili essentia, ut Ma-
gister sex principiorum recte ait. Recipiunt tamen magis et minus hujus α)
qualitatis ex parte subjectorum, quibus concernuntur , secundum quod
magis et minus in subjectis de contrariis admiscetur. Ubi ergo minimum
de contrario justitiae admiscetur, et quantum ad habitum et. quantum
ad operationem , ibi justitia potissima est. Et vere tunc potest dici de
illa, ut Philosphus inquit, neque HesperuS, neque Lucifer sic admirabilis
est. Est enim tunc Phoehae similis, fratrem diametraliter intuenti de
purpureo matutinae serenitatis. Quantum crgo ad habitum, justitia con-
trarietatem habet quandoque in velle3 nam ubi voluntas ab omni cu·
piditate sincera non est, etsi adsit justitia , non tamen omnino inest in
fulgore suae puritatis: habet enim subjectum , licet minime, aliqualiter
tamen sibi resistens3 propter quod bene repelluntur, qui judicem pas-
sionare conantur. Quantum vero ad operationem, justitia contrarietatem
habet in posse; nam cum justitia sit virtus ad alterum, sive potentia
tribuendi cuique quod suum est, quomodo quis operabitur secundum
illam? Ex quo patet, quod quanto justus potentior, tanto in operatione
sua justitia erit amplior. Ex hac itaque declaratione sic arguatur: Ju-
stitia potissima est in mund0, quando volentissimo et potentissimo su-
bjecto inest: hujusmodi solus Monarcba est3 ergo Soli Monarchae insi-
stens justitia , in mundo potissima est. Iste prosyllogismos currit per 56-
cundam'figuram‚ cum negatione intrinseca3 et est similis huic: Omne
Best A, solum C est A3 ergo solum C est Β. Quod est: Omne Β est A,
nullum praeter C est A; ergo nullum praeter t: est Β, etc. Prima propositio
declaratione praecedente apparet3 alia sic ostenditur, et primum quantum
ad velle, deinde quantum ad posse. Ad evidentiam primi notandum, quod
justitiae maxime contrariatur cupiditaS, ut innuit Aristoteles in quinto
ad Nicomachum. Remota cupiditate omnino, nihil justitiae restat adver-
sum ,- unde sententia Philosophi est, ut quae lege determinari possunt,
nullo modo judici relinquantur: et hoc metu cupiditatis fieri oportet, de
facili mentes hominum detorquentiS. Ubi ergo non est quod possit ‘op-
ἰπὶ, impossibile est ibi cupiditatem esse3 destructis enim objectiS, pas·
siones esse non possunt. Sed Monarcha non habet quod possit optare;

a) Cod. ven, hujusmodi

