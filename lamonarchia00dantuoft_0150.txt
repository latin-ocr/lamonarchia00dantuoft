100 DE MONARcmA Lm. III, C. X.

terea omnis jurisdictio prior est suo judice,- judex enim ad jurisdictio-
nem ordinatur, et non e converso. Sed Imperium estjurisdictiO, omnem
temporalemjurisdictionem ambitu suo comprehendens: ergo ipsa est prior
suo judice, qui est Imperator; quia ad ipsam Imperator est ordinatuS,
et non e converso, Ex quo patet, quod Imperator ipsam permutare non
potest, in quantum Imperator, cum ab ea recipiat esse quod est. Modo
dico sic: Aut ille Imperator erat , cum dicitur Ecclesiae contulisse, aut
non. Et si non, planum est quod nihil poterat de Imperio conferre. si
sic, cum talis collatio esset minoratio jurisdictionis , in quantum Impe-
rator , hoc facere non poterat. Amplius, si unus Imperator aliquam par·
ticulam ab Imperii jurisdictione discindere posset, eadem ratione et
alius. Et cum jurisdictio temporalis finita sit, et. omne finitum per fi·
nitas decisiones assumatur, sequeretur, quod jurisdictio prima posset
annihilari: quod est irrationabile. Adhuc, cum conserens habeat se per
modum agentis, et cui confertur, per modum patientis, ut placet Phi·
losopho in quarto ad Nicomachum, non solum ad collationem esse li-
citam requiritur dispositio conserentis, sed etiam ejus cui confertur: vi·
detur enim iu patiente et disposito actus activorum inesse. Sed Ecclesia
omnino indisposita erat ad temporalia recipienda , per praeceptum pro-
hibitivum expressum, ut habemus per Matthaeum, sic: Nolite possidere
aurum, neque amentum, neque pecuniam in zonis vestris , non peram in
via, etc. Nam etsi per Lucam habemus relaxationem praecepti, quantum
ad quaedam, ad possessionem tamen auri et argenti, licentiatam Eccle-
siam post prohibitionem illam invenire non potui. Quare si Ecclesia re-
cipere non poterat, dato quod Constantinus hoc facere potuisset de se;
actio tamen illa non erat possibilis, propter patientis indispositionem,
Patet igitur , quod nec Ecclesia recipere per modum possessionis , nec
ille conferre per modum alienationis poterat. Poterat tamen Imperator,
in patrocinium Ecclesiae, patrimonium et alia deputare, immoto semper
superiori dominio, cujus unitas divisionem non patitur. Poterat et vi-
carius Dei recipere, non tanquam possessor, sed tanquam fructuum pro
Ecclesia, proque Christi pauperibus dispensator, quod Apostolos fecisse,
non ignoratur.

Adhuc dicunt, quod Adrianus Papa Carolum Magnum sibi et Eccle-
siae advocavit, ob injuriam a) Longobardorum tempore Desiderii regis
eorum, et quod Carolus ab eo recepit Imperii dignitatem3 non obstante,
quod Michael imperabat apud Constantinopolim. Propter quod dicunt, quod

α) Sic cum Cod Vens In vulg ob injuriam dccst.

