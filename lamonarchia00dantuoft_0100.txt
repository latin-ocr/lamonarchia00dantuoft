50 DE Monancma Lm. 11, C. V.

u Imperatoresque in ea re maxime laudem capere studuerunt, si provin-
ιι cia5‚ si socios aequitate et fide defendissent: itaque illud patrocinium
u orbis terrarum potius, quam Imperium poterat nominari ι». Haec Cicero.
De personis autem singularibus compendiose progrediar. Numquid non
honum commune intendisse dicendi sunt, qui sudore , qni paupertate ,
qui exilio, qui filiorum orbatione, qui amissione membrorum, qui de-
nique animarum oblatione bonum' publicum augere conati sunt? Nonne
Cincinnatus ille sanctum nobis reliquit exemplum, libere deponendi di-
gnitatem in termino a), cum assumptus ab aratro Dictator factus est, ut
Livius refert? Et post victoriam, post triumphum, sceptro imperatorio
restituto ConsulibuS, subadactus post boves ad stivam b) reversus est.
Quippe in ejus laudem Cicero contra Epicurum, in iis quae de Fine Bo-
norum disceptans , hujus beneficii memor fuit: Itaque, inquit, et ma-
jores nostri ab aratro duoeerunt Cincinnatum illum, nt Dictator esset. Nonne
Fabricius altum c) nobis dedit exemplum avaritiae resistendi, cum pauper
existens, pro fide qua Reipublicae tenebatur, auri grande pondus obla-
tum derisit, ac derisum verba sibi convenientia fundens despexit, et re-
futavit ? Hujus memoriam confirmat Poeta noster in sexto, cum caneret:
. . . . parvoque potentem
Fabricium.
Numquid non praeferendi leges propriis commodis ‚ memorabile nobis
exemplar Camillus fuit? qui, secundum Livium, damnatus exili0, post-
quam patriam liberavit obsessam, et spolia etiam romana Romae resti-
tuit, universo populo reclamante, ab urbe sancta discessit, nec ante re-
versus est, quam sibi repatriandi licentia de auctoritate Senatus allata
esset. Et hunc magnanimum Poeta commendat in sextu, cum dicit =
. . referentem siqna Camillum.
Nonne filios, an non omnes alios postponendos patriae libertati, Brutus
ille primus edocuit? quem Livius dicit, Consulem existentem, proprios .
filios cum hostibus conspirantes morti dedisse. Cujus gloria renovatur
in sexto Poetae nostri, de ipso canentis:
ἐτ . . . Natosque pater nova bella moventes
Ad poenam pulcra pro libertate vocabit d).

Quid non audendum pro patria, nobis Mutius persuasit, cum incautum Por-
senam invasit, ac deinde manum suam, qua aberrasset, non alio vultu quam
si hostem cruciari videret, cremari aspiciebat ? Quod et Livius admiratur
testificando. Accedant illae sacratissimae victimae Deciorum, qui pro salute
publica devotas animas posuerunt ·· ut LiviuS‚ non quantum est dignum,
sed quantum potuit, glorificando narrat. Accedat et illud inenarrabile sa-
crificium severissimi libertatis tutoris Marci Catonis: quorum alter pro

al Cod. Ven. toto. c) Sic. Cod. Vcn.; in vulg. alterum.
b) Idem-ad silvas libere etc. d) ln vulg. non recte necavit. s

 

